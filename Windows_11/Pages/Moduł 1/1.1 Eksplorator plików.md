# 1.1 Eksplorator plików

## Wprowadzenie

<img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="File Explorer Icon" style="display: inline-block; height: 1.2rem; vertical-align: middle;"> *Eksplorator plików* to podstawowe narzędzie w _**Windows 11**_ do zarządzania plikami i folderami w pamięciach masowych zamontowanych w komputerze oraz na urządzeniach zewnętrznych. Dzięki niemu system realizuje jedno z podstawowych zadań systemu operacyjnego.

<div data-hint="info">

System operacyjny organizuje pliki na dysku twardym, umożliwiając ich tworzenie, edytowanie, usuwanie i przenoszenie. Obejmuje to również zarządzanie systemem plików, który strukturyzuje dane na dysku.

</div>

## Pierwsze spojrzenie na Eksplorator plików

Uruchom **Eksplorator plików**, klikając jego ikonę na pasku zadań (<img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="File Explorer Icon" style="display: inline-block; height: 1.2rem; vertical-align: middle;">) lub używając skrótu <span style="white-space: nowrap;"><kbd class="Win"></kbd> + <kbd>E</kbd></span>.

Domyślnie nowe okno uruchomi się w widoku głównym, zawierającym sekcję katalogów użytkownika:

- **Pulpit**: Zawiera wszystkie elementy znajdujące się na pulpicie.
- **Pobieranie**: Domyślny katalog dla plików pobieranych z internetu.
- **Dokumenty**: Domyślne miejsce zapisu plików pakietu **MS Office** oraz często katalogi z zapisami gier.
- **Obrazy**: Miejsce dla Twoich zdjęć i obrazów. Domyślnie zawiera katalog _Zrzuty ekranu_, tworzone skrótem <span style="white-space: nowrap;"><kbd class="Win"></kbd> + <kbd>⇑ Shift</kbd> + <kbd>S</kbd></span>.
- **Muzyka**: Przeznaczona na pliki dźwiękowe.
- **Wideo**: Dedykowana dla filmów i innych nagrań.

Ja praktycznie nie korzystam z tych katalogów i w większości przypadków pracuję na lokalizacjach używanych przez programy deweloperskie, dlatego wolę, aby domyślnie otwierało się okno **Ten komputer**, co pozwala szybciej przejść na odpowiednią partycję i docelową lokalizację.  
Ty też możesz to zmienić, klikając trzy kropki <kbd class="win-menu-btn">&#8226;&#8226;&#8226;</kbd>, a następnie wybierając <kbd class="win-menu-btn">Opcje</kbd>. W nowym oknie wystarczy zmienić opcję **Folder główny** na **Ten komputer**:

![Eksplorator plików](https://raw.githubusercontent.com/Edu-Koala-V/images/main/Windows_11/Images/eksplorator-domyślna-strona.png)

---

Skoro masz już otwarte to okno, możesz przejść do zakładki <kbd class="win-menu-btn">Widok</kbd> i włączyć pokazywanie ukrytych plików oraz katalogów lub zrobić to samo z menu <kbd class="win-menu-btn">Wyświetl</kbd>.

![Eksplorator plików](https://raw.githubusercontent.com/Edu-Koala-V/images/main/Windows_11/Images/eksplorator-ukryte-pliki.webp)

---

Na stronie <kbd class="win-menu-btn">Ten komputer</kbd> zobaczysz wszystkie dostępne partycje, stacje CD, stacje dyskietek, podłączone urządzenia, takie jak smartfon lub aparat, oraz sekcję lokalizacji sieciowych, gdzie możesz zobaczyć dostępne dyski sieciowe, które wcześniej musisz dodać z menu kontekstowego, klikając prawym przyciskiem myszy na **Ten komputer**.

![Eksplorator plików](https://raw.githubusercontent.com/Edu-Koala-V/images/main/Windows_11/Images/eksplorator-Ten-komputer.webp)

---

Na stronie <kbd class="win-menu-btn">Sieć</kbd> zobaczysz wszystkie urządzenia widoczne w sieci i będziesz mógł uzyskać dostęp do ich udziałów sieciowych po zalogowaniu się za pomocą lokalnego konta użytkownika.

![Eksplorator plików](https://raw.githubusercontent.com/Edu-Koala-V/images/main/Windows_11/Images/eksplorator-sieć.webp)

<div data-hint="warning">

Pamiętaj, że musisz najpierw skonfigurować dane urządzenie, aby było widoczne w sieci.

![Eksplorator plików](https://raw.githubusercontent.com/Edu-Koala-V/images/main/Windows_11/Images/eksplorator-odnajdywanie-w-sieci.webp)

</div>

## Podstawowe operacje

Eksplorator plików pozwala wykonywać standardowe operacje na plikach i folderach:

- **Tworzenie folderu**: Kliknij <kbd class="os-ui">Nowy</kbd> > <kbd class="os-ui">Folder</kbd> na pasku narzędzi lub użyj <kbd>Ctrl</kbd> + <kbd>⇑ Shift</kbd> + <kbd>N</kbd>.
- **Kopiowanie/przenoszenie**:
  - Kliknij prawym przyciskiem myszy na plik/folder, wybierz **Kopiuj** lub **Wytnij**, a następnie **Wklej** w docelowym folderze.
  - Skróty: <kbd>Ctrl</kbd> + <kbd>C</kbd> (kopiuj), <kbd>Ctrl</kbd> + <kbd>X</kbd> (wytnij), <kbd>Ctrl</kbd> + <kbd>V</kbd> (wklej).
- **Usuwanie**: Kliknij prawym przyciskiem myszy i wybierz **Usuń** lub naciśnij <kbd>Delete</kbd>. Pliki trafiają do Kosza.
- **Zmiana nazwy**: Kliknij prawym przyciskiem myszy, wybierz **Zmień nazwę** lub naciśnij <kbd>F2</kbd>.
- **Zmiana widoku**: Kliknij **Widok** na pasku narzędzi i wybierz, np. **Szczegóły** (lista z informacjami o plikach) lub **Duże ikony**.  
  Alternatywnie użyj <span style="white-space: nowrap;"><kbd>Ctrl</kbd> + **Scroll** (kółko myszy)</span>.

### Przydatne skróty klawiszowe

| Skrót                                                                                         | Funkcja                                                                   |
| --------------------------------------------------------------------------------------------- | ------------------------------------------------------------------------- |
| <span style="white-space: nowrap;"><kbd class="Win"></kbd> + <kbd>E</kbd></span>              | Otwórz **Eksplorator plików**.                                            |
| <span style="white-space: nowrap;"><kbd>Ctrl</kbd> + <kbd>⇑ Shift</kbd> + <kbd>N</kbd></span> | Utwórz nowy folder.                                                       |
| <span style="white-space: nowrap;"><kbd>Ctrl</kbd> + <kbd>C</kbd></span>                      | Kopiuj.                                                                   |
| <span style="white-space: nowrap;"><kbd>Ctrl</kbd> + <kbd>X</kbd></span>                      | Wytnij.                                                                   |
| <span style="white-space: nowrap;"><kbd>Ctrl</kbd> + <kbd>V</kbd></span>                      | Wklej.                                                                    |
| <span style="white-space: nowrap;"><kbd>Delete</kbd></span>                                   | Usuń zaznaczony element lub elementy (do Kosza).                          |
| <span style="white-space: nowrap;"><kbd>Ctrl</kbd> + <kbd>D</kbd></span>                      | Usuń zaznaczony element lub elementy (do Kosza).                          |
| <span style="white-space: nowrap;"><kbd>⇑ Shift</kbd> + <kbd>Delete</kbd></span>              | Usuń zaznaczony element lub elementy (trwale, bez przenoszenia do Kosza). |
| <span style="white-space: nowrap;"><kbd>F2</kbd></span>                                       | Zmień nazwę.                                                              |
| <span style="white-space: nowrap;"><kbd>Alt</kbd> + <kbd>&uarr;</kbd></span>                  | Przejdź do folderu nadrzędnego.                                           |
| <span style="white-space: nowrap;"><kbd>Ctrl</kbd> + <kbd>T</kbd></span>                      | Otwórz nową zakładkę.                                                     |
| <span style="white-space: nowrap;"><kbd>Ctrl</kbd> + <kbd>W</kbd></span>                      | Zamknij aktywną zakładkę.                                                     |
| <span style="white-space: nowrap;"><kbd>Ctrl</kbd> + <kbd>Tab</kbd></span>                    | Przełącz między zakładkami.                                               |

## Wyszukiwanie plików i katalogów

Użyj paska wyszukiwania, wpisując np. `*.txt`, aby znaleźć wszystkie pliki tekstowe z tym rozszerzeniem w folderze.  
Podczas wyszukiwania możesz dodać filtr daty ostatniej modyfikacji, aby zawęzić wyniki.

![Wyszukiwanie w Eksploratorze plików](https://raw.githubusercontent.com/Edu-Koala-V/images/main/Windows_11/Images/eksplorator-wyszukiwanie.webp)

## Praca z dyskami i partycjami

**Eksplorator plików** pozwala zarządzać dyskami:

- **Dostęp do dysków**: W panelu nawigacyjnym kliknij **Ten komputer**, aby zobaczyć dyski (`C:`, `D:` itp.).
- **Formatowanie**: Kliknij prawym przyciskiem myszy na dysk i wybierz **Formatuj** (uwaga: formatowanie usuwa wszystkie dane!).
  ![Formatowanie dysku](https://raw.githubusercontent.com/Edu-Koala-V/images/main/Windows_11/Images/eksplorator-formatowanie.webp)
- **Właściwości dysku**: Kliknij prawym przyciskiem myszy na dysk i wybierz **Właściwości**.
  - Możesz sprawdzić dostępne miejsce, typ systemu plików (**`NTFS`**, **`FAT32`**) lub włączyć kompresję.
  - W zakładce **Narzędzia** możesz sprawdzić błędy w systemie plików i zoptymalizować rozłożenie danych na urządzeniu pamięci masowej.
  - Możesz udostępnić całą partycję jako udział sieciowy.
  - Możesz przypisać użytkowników i grupy oraz nadać im uprawnienia do zasobu.
    ![Właściwości partycji](https://raw.githubusercontent.com/Edu-Koala-V/images/main/Windows_11/Images/eksplorator-właściwości-partycji.webp)

## Nawigacja po katalogach

Pasek nawigacji u góry okna oferuje różne funkcje w zależności od miejsca kliknięcia.  
- Jeśli klikniesz na końcu paska, uzyskasz pełną ścieżkę do Twojej lokalizacji, która zostanie automatycznie zaznaczona.  
- Kliknięcie na nazwę katalogu, np. _System32_, przeniesie Cię do tego katalogu.  
- Kliknięcie strzałki obok nazwy rozwinie listę katalogów znajdujących się na tym samym poziomie co katalog przed strzałką.

![Pasek nawigacji](https://raw.githubusercontent.com/Edu-Koala-V/images/main/Windows_11/Images/eksplorator-pasek-nawigacji.webp)

---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/File Explorer_ Your Windows 11 Navigation Guide.wav" controls>
Twoja przeglądarka nie wspiera odtwarzania plików audio.
</audio>
