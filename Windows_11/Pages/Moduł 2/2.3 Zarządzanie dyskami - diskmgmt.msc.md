# 2.3 Zarządzanie dyskami - `diskmgmt.msc`

## Wprowadzenie

<img src="https://raw.githubusercontent.com/Edu-Koala-V/images/main/Windows_11/Images/diskmgm-ico.webp" alt="Ikona Zarządzania dyskami" style="display: inline-block; height: 1.2rem; vertical-align: middle;"> **Zarządzanie dyskami** (`diskmgmt.msc`) to przystawka umożliwiająca inicjowanie nowych dysków, tworzenie, formatowanie, usuwanie i zmianę rozmiaru woluminów, a także konfigurację dysków wirtualnych (`VHD`).

## Uruchamianie Zarządzania dyskami

Przystawkę można otworzyć na kilka sposobów:

- **Uruchom**: Naciśnij <span style="white-space: nowrap;"><kbd class="Win"></kbd> + <kbd>R</kbd></span>, wpisz `diskmgmt.msc` i naciśnij <kbd>Enter</kbd>.
- **Menu kontekstowe**: Kliknij prawym przyciskiem myszy na ikonę **_Windows Start_** <img src="https://raw.githubusercontent.com/Edu-Koala-V/images/main/Windows_11/Images/windows_11_logo.png" alt="Ikona Start" style="display: inline-block; height: 1.2rem; vertical-align: middle;"> i wybierz _"Zarządzanie dyskami"_ z menu kontekstowego.
- <img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="Ikona Eksploratora plików" style="display: inline-block; height: 1.2rem; vertical-align: middle;">**Eksplorator plików**: W Eksploratorze plików przejdź do `C:\Windows\System32`, znajdź `diskmgmt.msc` i uruchom.

![Programik diskmgmt.msc uruchamiający Zarządzanie dyskami](https://raw.githubusercontent.com/Edu-Koala-V/images/main/Windows_11/Images/plik-diskmgmt.msc.webp)

## Interfejs Zarządzania dyskami

Okno **Zarządzania dyskami** jest podzielone na dwie główne sekcje:

- **Górna sekcja**: Lista wszystkich woluminów z informacjami o literze dysku, systemie plików (**`NTFS`**, **`FAT32`**), pojemności i wolnej przestrzeni.
- **Dolna sekcja**: Graficzny widok dysków fizycznych, ich partycji, woluminów i przestrzeni nieprzydzielonej.

![Interfejs Zarządzania dyskami z podziałem na sekcje](https://raw.githubusercontent.com/Edu-Koala-V/images/main/Windows_11/Images/diskmgmt.webp)

### Kluczowe elementy interfejsu

- **Kolory woluminów**: Różne typy woluminów są oznaczane kolorami, np. ciemnoniebieski dla `prostego`, fioletowy dla `łączonego`.  
  ![Kolory woluminów](https://raw.githubusercontent.com/Edu-Koala-V/images/main/Windows_11/Images/wolumin-color.webp)
- **Przestrzeń nieprzydzielona**: Czarna linia wskazuje obszar dysku, który nie jest przypisany do żadnego woluminu.
- **Statusy**: Informują o stanie dysku, np.:
  - _Nie zainicjowany_</kbd>: oznacza, że nie wykryto tablicy partycjonowania (`MBR` lub `GPT`).
  - _Online_: oznacza, że dysk jest gotowy do operacji zapisu i odczytu przez system oraz programy.
  - _Offline_: oznacza, że dysk nie umożliwia systemowi ani programom odczytu ani zapisu danych.

## Inicjowanie nowych dysków

Nowy dysk podłączony do komputera może nie być zainicjalizowany, oznacza, że nie posiada tablicy partycjonowania (`MBR` lub `GPT`).  
W **Zarządzaniu dyskami** zobaczysz wtedy ikonę <img src="https://raw.githubusercontent.com/Edu-Koala-V/images/main/Windows_11/Images/icon-init-new-disk.webp" alt="Ikona niezainicjalizowanego dysku" style="display: inline-block; height: 1.2rem; vertical-align: middle;">. Możliwe też, że tablica partycjonowania została uszkodzona lub system nie mógł jej wykryć i odczytać. W takim przypadku zostaniesz poproszony o inicjalizację dysku przez <kbd class="win-installer-btn">Inicjalizuj dysk</kbd>.

Wybierz odpowiednią tablicę partycjonowania:

- **`MBR`**:
  - Maksymalny rozmiar woluminu: $$2TB$$.
  - Maksymalna liczba partycji: $$4$$.
- **`GPT`**:
  - Maksymalny rozmiar woluminu: $$9,44ZB$$.
  - Maksymalna liczba partycji: $$128$$.

![Inicjalizacja dysku i okno wyboru tablicy partycjonowania (MBR/GPT)](https://raw.githubusercontent.com/Edu-Koala-V/images/main/Windows_11/Images/init-new-disk.webp)

<div data-hint="danger">

**Uwaga!!!**  
Inicjalizacja usuwa wszystko z dysku. Jeśli są na nim ważne dane, nie inicjuj go, tylko lepiej spróbuj je odzyskać.

</div>

<div data-hint="info">

Możesz też przekonwertować dysk za pomocą `DiskPart`, jak podczas instalacji systemu.  
Komenda do konwersji na **`GPT`**:

```cmd
convert gpt
```

</div>

## Tworzenie woluminów

Po zainicjowaniu dysku możesz tworzyć woluminy, które określają, jak dane będą przechowywane i organizowane.

<div data-hint="success">

**Redundancja** to nadmiarowość danych, czyli przechowywanie ich w taki sposób, aby były dostępne nawet w przypadku awarii jednego lub więcej dysków. Dzięki temu systemy są bardziej niezawodne i chronione przed utratą danych.

</div>

---

### Wolumin prosty

**Wolumin prosty** to podstawowa konfiguracja, która wykorzystuje przestrzeń na jednym dysku. Jest najłatwiejszy do zarządzania i idealny do podstawowych zadań związanych z przechowywaniem danych.

![Kreator woluminu prostego](https://raw.githubusercontent.com/Edu-Koala-V/images/main/Windows_11/Images/diskmgmt.msc_wolumin_prosty.webp)

### Wolumin łączny - rozproszony

**Wolumin rozproszony** (ang. *spanned volume*) pozwala połączyć przestrzeń z kilku dysków w jeden logiczny wolumin. Dane są zapisywane sekwencyjnie - najpierw na jednym dysku, a po jego zapełnieniu na kolejnym. To rozwiązanie zwiększa pojemność, ale nie zapewnia ochrony danych.

![Kreator woluminu łącznego](https://raw.githubusercontent.com/Edu-Koala-V/images/main/Windows_11/Images/diskmgmt.msc_wolumin_lonczony.webp)

Wybierając ten typ woluminu, stosujesz **RAID JBOD**, ponieważ łączysz wiele dysków w jedną przestrzeń roboczą i nie muszą one być identyczne rozmiarowo.
<div data-hint="info">

**JBOD** nie jest **RAID-em**, a jedynie mapowaniem dysków.

</div>

### Wolumin rozłożony - paskowany (RAID-0)

**Wolumin paskowany** (ang. *striped volume*), znany jako **RAID-$$0$$**, rozkłada dane na co najmniej dwa dyski, co zwiększa wydajność dzięki równoległemu zapisowi i odczytowi. Nie oferuje jednak *redundancji*, więc jest ryzykowny w przypadku awarii dysku.

![Kreator woluminu rozłożonego](https://raw.githubusercontent.com/Edu-Koala-V/images/main/Windows_11/Images/diskmgmt.msc_wolumin_rozlozony.webp)

### Wolumin dublowany - zwierciadlany (RAID-1)

**Wolumin zwierciadlany** (ang. *mirrored volume*) duplikuje dane na dwóch dyskach, zapewniając ochronę przed awarią jednego z nich. Jest to rozwiązanie bezpieczne, ale kosztowne, bo połowa pojemności jest przeznaczona na *redundancję*.

Zaleca się użycie dysków o tych samych pojemnościach, ponieważ **RAID-$$1$$** zawsze skaluje się do mniejszej przestrzeni pamięci masowej.

![Kreator woluminu dublowanego](https://raw.githubusercontent.com/Edu-Koala-V/images/main/Windows_11/Images/diskmgmt.msc_wolumin_dublowany.webp)

### Wolumin RAID-5

Wolumin **RAID-5** to zaawansowana konfiguracja, która wymaga co najmniej trzech dysków. Dane i parzystość (informacje do odzyskiwania danych) są rozkładane na wszystkich dyskach, co zapewnia zarówno wysoką wydajność, jak i ochronę przed utratą danych w przypadku awarii jednego dysku. 

W <span style="white-space: nowrap;">_**Windows Server 2025**_</span> **RAID-5** jest bezpośrednio obsługiwany w **Disk Management**, co odróżnia go od <span style="white-space: nowrap;">_**Windows 11**_</span>, gdzie wymaga to użycia **Storage Spaces**.

![Kreator woluminu dublowanego](https://raw.githubusercontent.com/Edu-Koala-V/images/main/Windows_11/Images/diskmgmt.msc_wolumin_RAID-5.webp)

## Wirtualny dysk twardy (`VHD`)

**`VHD`** to plik, który działa jak fizyczny dysk twardy. Może być używany do uruchamiania maszyn wirtualnych lub jako przenośny magazyn danych.

Aby utworzyć i zainicjować nowy dysk **`VHD`**, wykonaj następujące kroki:

1. Kliknij <kbd class="win-menu-btn">Akcja</kbd> z menu górnego.
2. Z menu kontekstowego wybierz <kbd class="win-menu-btn">Utwórz dysk VHD</kbd>.
3. Podaj lokalizację pliku dysku wirtualnego. Możesz ją wpisać lub wskazać po kliknięciu w <kbd class="win-installer-btn">Przeglądaj…</kbd>.
4. Ustal rozmiar wirtualnego dysku. Możesz zmieniać jednostki miary.
5. Zalecam wybranie typu <kbd class="radio-mark"></kbd>*Dynamicznie powiększający się*. Dzięki temu plik będzie zajmował przestrzeń roboczą w stopniu rzeczywistego zapotrzebowania.
6. Kliknij <kbd class="win-installer-btn">OK</kbd> i po chwili zostanie utworzony dysk **`VHD`**.

![Tworzenie nowego VHD](https://raw.githubusercontent.com/Edu-Koala-V/images/main/Windows_11/Images/nowy-vhd.webp)

7. Po utworzeniu dysku VHD pojawi się on jako ostatni dostępny dysk <img src="https://raw.githubusercontent.com/Edu-Koala-V/images/main/Windows_11/Images/icon-init-new-virtual-disk.webp" alt="Windows Logo" style="display: inline-block; height: 1.2rem; vertical-align: middle;">. Kliknij prawym przyciskiem myszy na jego nazwę i z menu kontekstowego wybierz <kbd class="os-ui">Zainicjuj dysk…</kbd>.
8. Dokonaj wyboru tablicy partycjonowania.
9. Po zainicjowaniu, utwórz nowy wolumin prosty.

Po wykonaniu tych kroków system będzie wykorzystywał plik dysku wirtualnego jako partycję. Więc dopóki go nie odłączysz w przystawce, nie możesz usunąć ani przenieść tego pliku `.vhd`.  
Alternatywnie, w Eksploratorze plików kliknij prawym przyciskiem myszy na dysk i wybierz opcję <kbd class="os-ui">Wysuń</kbd>.

![Tworzenie nowego VHD](https://raw.githubusercontent.com/Edu-Koala-V/images/main/Windows_11/Images/init-new-virtual-disk.png)

Dodatkowo, dyski wirtualne <u>nie są montowane automatycznie</u> przy starcie systemu, więc będziesz musiał za każdym razem montować je w przystawce lub poprzez dwukrotne kliknięcie pliku `.vhd`.

## Tabela porównawcza typów woluminów

| Typ woluminu           | Minimalna liczba dysków | Redundancja                            | Wydajność   | Zastosowanie                          |
| ---------------------- | ----------------------- | -------------------------------------- | ----------- | ------------------------------------- |
| Prosty                 | $$1$$                   | <span style="color:#FF0000">Nie</span> | Standardowa | Podstawowe magazynowanie danych       |
| Rozproszony            | $$2$$                   | <span style="color:#FF0000">Nie</span> | Standardowa | Zwiększenie pojemności                |
| Paskowany (RAID-0)     | $$2$$                   | <span style="color:#FF0000">Nie</span> | Wysoka      | Edycja wideo, tymczasowe dane         |
| Zwierciadlany (RAID-1) | $$2$$                   | <span style="color:#00FF00">Tak</span> | Standardowa | Krytyczne dane, wysoka dostępność     |
| RAID-5                 | $$3$$                   | <span style="color:#00FF00">Tak</span> | Wysoka      | Serwery plików, bazy danych           |
| Wirtualny (VHD)        | $$1$$ (plik)            | <span style="color:#FF0000">Nie</span> | Zmienna     | Testy, maszyny wirtualne, przenośność |

---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/Disk Management_ A Comprehensive Guide.wav" controls>
Twoja przeglądarka nie wspiera odtwarzania plików audio.
</audio>
