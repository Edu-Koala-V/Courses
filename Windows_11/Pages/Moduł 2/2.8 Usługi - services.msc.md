# 2.8 Usługi - `services.msc`

## Wprowadzenie

<img src="https://raw.githubusercontent.com/Edu-Koala-V/images/main/Windows_11/Images/services-ico.webp" alt="Ikona Usług" style="display: inline-block; height: 1.2rem; vertical-align: middle;"> **Usługi** (`services.msc`) to przystawka umożliwiająca zarządzanie usługami systemowymi i aplikacyjnymi działającymi w tle. Usługi to procesy, które wykonują zadania bez konieczności interakcji z użytkownikiem, takie jak zarządzanie siecią, aktualizacje systemu, zabezpieczenia czy obsługa aplikacji firm trzecich. Przystawka pozwala na uruchamianie, zatrzymywanie, konfigurowanie typu uruchamiania oraz zarządzanie zależnościami usług.

Na przykład, usługa `Dnscache` odpowiada za tłumaczenie adresów **URL** na adresy **IP** - bez niej nie otworzysz żadnej strony internetowej, ponieważ większość stron jest hostowana na wirtualnych adresach, co bez wsparcia **DNS** nie pozwoli Ci na ich wczytanie. Z kolei zatrzymanie `Audiosrv` wyłączy dźwięk w systemie.

<div data-hint="danger">

**Uwaga**: Niektóre usługi są krytyczne dla działania systemu. Zatrzymanie lub wyłączenie kluczowych usług może spowodować niestabilność systemu.  
_**Windows**_ część z tych usług zablokował przed taką akcją, jak najważniejsza z nich, czyli **Zdalne wywoływanie procedur (RPC)** (`RpcSs`).

</div>

---

## Uruchamianie przystawki Usługi

Przystawkę można uruchomić na kilka sposobów:

- **Uruchom**: Naciśnij <span style="white-space: nowrap;"><kbd class="Win"></kbd> + <kbd>R</kbd></span>, wpisz `services.msc` i naciśnij <kbd>Enter</kbd>.
- **Menu kontekstowe**: Kliknij prawym przyciskiem myszy na ikonę __*Windows Start*__ <img src="https://raw.githubusercontent.com/Edu-Koala-V/images/main/Windows_11/Images/windows_11_logo.png" alt="Windows Logo" style="display: inline-block; height: 1.2rem; vertical-align: middle;">, wybierz *"Zarządzanie komputerem"*, a następnie z panelu bocznego przejdź do *Usługi i aplikacje* > *Usługi*.
- <img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="Ikona Eksploratora plików" style="display: inline-block; height: 1.2rem; vertical-align: middle;"> **Eksplorator plików**: Przejdź do `C:\Windows\System32`, znajdź plik `services.msc` i kliknij dwukrotnie.

![Programik services.msc uruchamiający Usługi](https://raw.githubusercontent.com/Edu-Koala-V/images/main/Windows_11/Images/plik-services.msc.webp)


## Interfejs przystawki

Okno `services.msc` wyświetla listę wszystkich usług dostępnych na komputerze w prawym panelu. Główne kolumny to:

- **Nazwa**: Wyświetlana nazwa usługi (np. **_Kontrola rodzicielska_** - faktyczna nazwa usługi to `WpcMonSvc`).
- **Opis**: Krótki opis funkcji usługi.
- **Stan**: Wskazuje, czy usługa jest uruchomiona, zatrzymana czy wstrzymana.
- **Typ uruchamiania**: Określa, jak usługa jest uruchamiana:
    - Automatyczny (Opóźniony start)
    - Automatyczny
    - Ręczny
    - Wyłączony
![Przystawka systemu windows - Usługi - interface](https://raw.githubusercontent.com/Edu-Koala-V/images/main/Windows_11/Images/services.msc-interfaces.webp)
- **Logowanie jako**: Określa konto systemowe lub użytkownika, pod którym usługa działa w systemie. Konto to definiuje uprawnienia i zasoby dostępne dla usługi podczas jej działania:
    - **System lokalny**: Konto o najwyższych uprawnieniach w systemie, używane przez kluczowe usługi systemowe. Daje pełny dostęp do zasobów komputera, ale działa tylko lokalnie, bez dostępu do zasobów sieciowych pod poświadczeniami komputera.
    - **Usługa lokalna**: Konto z ograniczonymi uprawnieniami, przeznaczone dla usług, które nie wymagają pełnego dostępu do systemu. Ma minimalne prawa lokalne i ograniczony dostęp sieciowy (jako anonimowy użytkownik).
    - **Usługa sieciowa**: Podobne do **_Usługi lokalnej_**, ale z dostępem do sieci pod poświadczeniami komputera w domenie lub grupie roboczej. Używane dla usług komunikujących się z siecią.
![Przystawka systemu windows - Usługi](https://raw.githubusercontent.com/Edu-Koala-V/images/main/Windows_11/Images/services.msc.webp)


### Tryby uruchamiania usług

Tryby uruchamiania określają, kiedy i jak usługa startuje w systemie:

- **Automatyczny**: Usługa uruchamia się zaraz po starcie systemu (np. `RpcSs` - komunikacja między procesami).
- **Automatyczny (opóźniony start)**: Startuje z opóźnieniem, co przyspiesza rozruch systemu (np. `wuauserv` - **_Windows Update_**).
- **Ręczny**: Uruchamia się tylko na żądanie innej usługi lub aplikacji (np. `Spooler` - bufor wydruku).
- **Wyłączony**: Nie startuje, dopóki nie zmienisz ustawienia ręcznie (np. `RemoteRegistry`, jeśli nie chcesz, aby możliwe było zdalne modyfikowanie rejestru).


## Usługi firm trzecich

Oprogramowanie, takie jak sterowniki (**NVIDIA** lub **GIGABYTE**) czy gry (np. `EasyAntiCheat`), dodaje własne usługi. Mogą one obciążać system, jeśli są w trybie *Automatyczny*.

- **Optymalizacja**: Ustaw usługę gry na *Ręczny*, aby działała tylko podczas grania.
- **Po odinstalowaniu**: Jeśli usługa pozostaje po usunięciu programu (np. `EasyAntiCheat`), ustaw ją na *Wyłączony* lub usuń poleceniem <span style="white-space: nowrap;">`sc delete EasyAntiCheat`</span> w **CMD** (z uprawnieniami administratora).


## Tabela kluczowych usług

| Nazwa usługi | Nazwa wyświetlana | Rola | Dlaczego jest kluczowa? |
|---|---|---|---|
| `RpcSs` | **Zdalne wywoływanie procedur (RPC)** | Komunikacja między procesami | Bez tego system stanie się niestabilny. |
| `Dnscache` | **Klient DNS** | Tłumaczy **URL** na **IP** | Bez niej nie otworzysz stron **WWW**. Przez aktualny standard wykorzystania wirtualnych **IP** hostów. |
| `Audiosrv` | **Windows Audio** | Obsługuje dźwięk | Bez niej nie ma dźwięku. |
| `wuauserv` | **Windows Update** | Nadzorowanie procesem aktualizowania systemu | Bez niej nie pobierzesz i nie zainstalujesz już pobranych aktualizacji. |

---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/Windows Services Management_ A Comprehensive Guide.wav" controls>
Twoja przeglądarka nie wspiera odtwarzania plików audio.
</audio>