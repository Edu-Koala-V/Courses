# 2.6 Podgląd zdarzeń - `eventvwr.msc`

<img src="https://raw.githubusercontent.com/Edu-Koala-V/images/main/Windows_11/Images/eventvwr-ico.webp" alt="Control panel Icon" style="display: inline-block; height: 1.2rem; vertical-align: middle;"> **Podgląd zdarzeń** to przystawka pozwalająca przeglądać _dzienniki zdarzeń_ zapisujące działanie systemu i aplikacji. Zawiera ona wpisy informacyjne, ostrzeżenia i błędy różnych komponentów. W codziennym użytkowaniu raczej go nie potrzebujemy, lecz przy diagnostyce poważnych problemów, takich jak _**blue screen**_ (niebieski ekran), potrafi dostarczyć ważnych tropów, co poszło nie tak i przyspieszyć zlokalizowanie oraz naprawę błędu.

---

# Uruchamianie przystawki Podglądu zdarzeń

Przystawkę można uruchomić na kilka sposobów:

- **Wyszukiwarka**: Naciśnij <span style="white-space: nowrap;"><kbd class="Win"></kbd> + <kbd>S</kbd> </span>, wpisz _"Podgląd zdarzeń"_ i wybierz aplikację.
- **Uruchom**: Naciśnij <span style="white-space: nowrap;"><kbd class="Win"></kbd> + <kbd>R</kbd></span>, wpisz `eventvwr.msc` i naciśnij <kbd>Enter</kbd>.
- **Menu kontekstowe**: Kliknij prawym przyciskiem myszy na ikonę __*Windows Start*__ <img src="https://raw.githubusercontent.com/Edu-Koala-V/images/main/Windows_11/Images/windows_11_logo.png" alt="Windows Logo" style="display: inline-block; height: 1.2rem; vertical-align: middle;"> i wybierz _"Podgląd zdarzeń"_ z menu kontekstowego.
- <img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="Ikona Eksploratora plików" style="display: inline-block; height: 1.2rem; vertical-align: middle;"> **Eksplorator plików**: W Eksploratorze plików przejdź do `C:\Windows\System32`, znajdź `eventvwr.msc` i uruchom.
  ![Programik eventvwr.msc uruchamiający Podgląd zdarzeń](https://raw.githubusercontent.com/Edu-Koala-V/images/main/Windows_11/Images/plik-eventvwr.msc.webp)

## Interfejs Podglądu zdarzeń

Okno `eventvwr.msc` dzieli się na trzy sekcje:

- **Drzewo skatalogowanych zestawów Logów**:
  - **Widoki niestandardowe**: Możesz tu utworzyć i określić rodzaj oraz termin gromadzenia logów zdarzeń, np.: krytyczne błędy z **dziennika systemu Windows** z ostatnich $$12$$ godzin.
  - **Dziennik systemu Windows**: Tu gromadzone są zdarzenia powiązane bezpośrednio z systemem, nawet z okresu paru miesięcy.
  - **Dzienniki aplikacji i usług**: Tu będą się pojawiać logi dotyczące oprogramowania **_Microsoft_** i usług Windows a oraz firm trzecich.
  - **Subskrypcje**: Pozwalają na uczynienie tego stanowiska centrum gromadzenia raportów z innych jednostek będących w _Domenie Active Directory_ lub w _Grupie roboczej_.
- **Lista zdarzeń** i okienko do ładowania szczegółów wybranego zdarzenia.
- **Zestawienie akcji** do wykonania na załadowanej liście dziennika zdarzeń, takie jak filtrowanie i zapisywanie do zewnętrznego pliku w formatach:
  - Pliki zdarzeń `.evtx`
  - XML (plik XML) `.xml`
  - Tekst (rozdzielony tabulatorami) `.txt`
  - CSV (rozdzielony przecinkami) `.csv`

![Podgląd zdarzeń i Błąd systemu powiązany z TMP](https://raw.githubusercontent.com/Edu-Koala-V/images/main/Windows_11/Images/eventvwr.msc.webp)

### Dzienniki Windows

Pod **_Dzienniki Windows_** kryje się pięć podstawowych logów systemu. Najważniejsze to:

| Dziennik           | Opis                                                                                                                                    |
| :----------------- | :-------------------------------------------------------------------------------------------------------------------------------------- |
| **Aplikacja**      | Zdarzenia zgłaszane przez aplikacje (np. błędy programów).                                                                              |
| **Zabezpieczenia** | Zdarzenia związane z bezpieczeństwem (logowania, audyt, próby dostępu do zasobów) - wymaga włączonego śledzenia zdarzeń bezpieczeństwa. |
| **System**         | Zdarzenia systemowe: uruchamianie usług, sterowników, problemy sprzętowe itp. (np. błędy sterowników).                                  |

<div data-hint="info">

**Ciekawostka**: Nowoczesne systemy Windows zapisują logi jako pliki binarne XML (`.evtx`) w folderze `C:\Windows\System32\winevt\Logs`. Tam fizycznie znajdują się dzienniki systemowe.

</div>

### Rodzaje zdarzeń (Poziomy zdarzeń)

Zdarzenia mają swój typ wyróżniony dedykowaną ikoną i mogą być różnie postrzegane. Czasem zdarzenie może zostać zaklasyfikowane jako błąd, a za jakiś czas stać się ostrzeżeniem. Należy do tego podchodzić ze zdrowym rozsądkiem.

- Przykład zdarzenia _**Krytycznego**_. To zdarzenie zostało wywołane, gdy zabrakło u mnie prądu i komputer przez to się wyłączył.

  ![Zdarzenie krytyczne](https://raw.githubusercontent.com/Edu-Koala-V/images/main/Windows_11/Images/eventvwr-krytyczny.webp)

- Przykład zdarzenia **_Błędu_**. To zdarzenie zostało zarejestrowane podczas uruchamiania systemu, gdy _**Windows**_ wykrył, że w **BIOS UEFI** mam wyłączony **SecureBoot** - bezpieczny rozruch.

  ![Zdarzenie błędu](https://raw.githubusercontent.com/Edu-Koala-V/images/main/Windows_11/Images/eventvwr-błąd.webp)

- Przykład zdarzenia **Ostrzegającego**. To zdarzenie zostało zarejestrowane podczas uruchamiania systemu, gdy mój $$17$$ rdzeń obniżył swoją moc. Oznacza to, że powinienem sprawdzić stan zasilacza. Możliwe, że mam zbyt słaby zasilacz, co nie jest problemem w moim przypadku (zasilacz **be quiet! 600W, 80 Plus Gold** przy maksymalnym obciążeniu dalej ma spory zapas mocy). Więc po analizie tego błędu wychodzi na to, że powinienem w końcu zaktualizować swój **BIOS**.

  ![Zdarzenie ostrzegawcze](https://raw.githubusercontent.com/Edu-Koala-V/images/main/Windows_11/Images/eventvwr-ostrzeżeie.webp)

- Przykład zdarzenia **Informacyjnego**. Jak korzystałem z komputera, to system _**Windows**_ analizując wydajność w tle, postanowił zmienić uruchamianie usługi inteligentnego transferu z autostartu przy uruchamianiu systemu na tryb uruchamiania na żądanie systemu, aplikacji lub użytkownika.

  ![Zdarzenie informacyjne](https://raw.githubusercontent.com/Edu-Koala-V/images/main/Windows_11/Images/eventvwr-informacja.webp)

  
---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/Event Viewer_ System Diagnostics and Logging.wav" controls>
Twoja przeglądarka nie wspiera odtwarzania plików audio.
</audio>
