# 2.4 Użytkownicy i grupy lokalne - `lusrmgr.msc`

## Wprowadzenie

<img src="https://raw.githubusercontent.com/Edu-Koala-V/images/main/Windows_11/Images/lusrmgr-ico.webp" alt="Ikona Użytkownicy i grupy lokalne" style="display: inline-block; height: 1.2rem; vertical-align: middle;"> **Użytkownicy i grupy lokalne** (`lusrmgr.msc`) to przystawka, która umożliwia zarządzanie lokalnymi kontami użytkowników oraz grupami na komputerze. Pozwala na tworzenie, edytowanie, usuwanie kont użytkowników, przypisywanie ich do grup oraz konfigurowanie uprawnień, takich jak prawa administratora.

<div data-hint="warning">

**Uwaga**: Przystawka jest dostępna tylko w edycjach _**Windows**_ **_Pro_**, **_Enterprise_** i **_Education_**, a nie w wersji **_Home_**.

</div>

---

## Uruchamianie przystawki Użytkownicy i grupy lokalne

Przystawkę można uruchomić na kilka sposobów:

- **Uruchom**: Naciśnij <span style="white-space: nowrap;"><kbd class="Win"></kbd> + <kbd>R</kbd></span>, wpisz `lusrmgr.msc` i naciśnij <kbd>Enter</kbd>.
- **Menu kontekstowe**: Kliknij prawym przyciskiem myszy na ikonę __*Windows Start*__ <img src="https://raw.githubusercontent.com/Edu-Koala-V/images/main/Windows_11/Images/windows_11_logo.png" alt="Windows Logo" style="display: inline-block; height: 1.2rem; vertical-align: middle;"> i wybierz _"Zarządzanie komputerem"_, a następnie z panelu bocznego wybierz _Użytkownicy i grupy lokalne_.
- <img src="https://raw.githubusercontent.com/Edu-Koala-V/images/main/Windows_11/Images/file-explorer-icon.png" alt="Ikona Eksploratora plików" style="display: inline-block; height: 1.2rem; vertical-align: middle;"> **Eksplorator plików**: Przejdź do `C:\Windows\System32`, znajdź plik `lusrmgr.msc` i kliknij dwukrotnie.

![Programik lusrmgr.msc uruchamiający Użytkownicy i grupy lokalne](https://raw.githubusercontent.com/Edu-Koala-V/images/main/Windows_11/Images/plik-lusrmgr.msc.webp)

## Interfejs przystawki

Okno `lusrmgr.msc` dzieli się na dwa główne foldery w lewym panelu:

- **Użytkownicy**: Lista wszystkich lokalnych kont, np. _Administrator_, _Gość_, _Win_Klient_.
- **Grupy**: Lista grup, takich jak _Administratorzy_, _Użytkownicy_, z ich członkami.

Kliknięcie na folder wyświetla szczegóły w prawym panelu, np. nazwę użytkownika, opis lub przynależność do grup.

**Użytkownicy i grupy lokalne w Zarządzanie komputerem i w autonomicznym oknie:**

![Użytkownicy i grupy lokalne w Zarządzanie komputerem i w autonomicznym oknie](https://raw.githubusercontent.com/Edu-Koala-V/images/main/Windows_11/Images/lusrmgr.msc.webp)

## Typy kont w Windows

_**Windows 11**_ obsługuje dwa główne typy kont:

- **Konta lokalne**: Tworzone na jednym komputerze, np. _Administrator_, _Win_Klient_.
- **Konta Microsoft**: Powiązane z adresem e-mail, synchronizują ustawienia i pliki przez **OneDrive**. Wygodne dla użytkowników wielu urządzeń.

## Hierarchia kont użytkowników

W systemie _**Windows**_ konta użytkowników są zorganizowane w hierarchii, która określa ich poziom dostępu i role. Zanim przejdziemy do kont dostępnych dla użytkowników, warto zrozumieć, że system operacyjny wykorzystuje specjalne konta systemowe o wyższym poziomie uprawnień do wykonywania kluczowych zadań.

### Konta systemowe

| Konto                | Opis                                                                                                                                                  | Zastosowanie                                                                           |
| -------------------- | ----------------------------------------------------------------------------------------------------------------------------------------------------- | -------------------------------------------------------------------------------------- |
| **SYSTEM**           | Konto o najwyższym poziomie uprawnień, używane przez system operacyjny do zarządzania sterownikami, usługami i zasobami jądra.                        | Automatyczne procesy systemowe, takie jak uruchamianie usług czy zarządzanie pamięcią. |
| **TrustedInstaller** | Konto używane przez usługę `Windows Modules Installer` do instalacji i modyfikacji kluczowych plików systemowych, chroniące foldery jak `C:\Windows`. | Zapewnienie integralności systemu podczas aktualizacji i instalacji oprogramowania.    |

### Konta użytkowników

Dla użytkowników dostępne są konta o różnym poziomie uprawnień, od pełnej kontroli po minimalny dostęp:

- **Administrator**: Wbudowane konto z pełnymi uprawnieniami, domyślnie wyłączone dla bezpieczeństwa. Pozwala na wykonywanie wszystkich operacji administracyjnych, takich jak instalacja oprogramowania, zmiana ustawień systemowych czy zarządzanie innymi kontami. Jego wyłączenie minimalizuje ryzyko nieautoryzowanego dostępu.

- **Użytkownik z uprawnieniami administratora**: Użytkownik należący do grupy **_Administratorzy_**, który może wykonywać zadania administracyjne po podniesieniu uprawnień przez **UAC**. Jest to typowe konto dla osób potrzebujących okazjonalnego dostępu administracyjnego.

- **Standardowy użytkownik**: Konto z ograniczonymi uprawnieniami, umożliwiające korzystanie z aplikacji i własnych plików, ale bez możliwości zmiany ustawień systemowych czy instalacji oprogramowania. To domyślny typ konta dla większości użytkowników.

- **Gość**: Konto z minimalnymi uprawnieniami, przeznaczone dla tymczasowych użytkowników. Domyślnie wyłączone, ogranicza dostęp do zasobów systemowych.

<div data-hint="info">

**_Funkcja - Kontrola konta użytkownika_** (**UAC**) pomaga zapobiec wprowadzeniu nieautoryzowanych zmian na komputerze. Jest to te okienko do potwierdzenia gdy uruchamiasz program lub skrypt jako administrator. Możesz je wyłączyć poprzez panel sterowania, co jest niezalecane.

</div>

### Wizualizacja hierarchii

Oto hierarchia typów kont w formie piramidy w której wyróżniono czerwonym obramowaniem poziom systemowy niedostępny dla użytkowników:

![Hierarchia typów kont w Windows](https://raw.githubusercontent.com/Edu-Koala-V/images/main/Windows_11/Images/Windows-account-hierarchy.webp)

| Typ                                           | Opis                                                                                     |
| --------------------------------------------- | ---------------------------------------------------------------------------------------- |
| **SYSTEM**                                    | Najwyższy poziom uprawnień, używany przez system do zarządzania sterownikami i usługami. |
| **TrustedInstaller**                          | Chroni kluczowe pliki systemowe podczas aktualizacji i instalacji.                       |
| **Administrator**                             | Wbudowane konto z pełną kontrolą, domyślnie wyłączone.                                   |
| **Użytkownik z uprawnieniami administratora** | Może wykonywać zadania administracyjne po podniesieniu uprawnień.                        |
| **Standardowy użytkownik**                    | Ograniczone uprawnienia do codziennego użytkowania.                                      |
| **Gość**                                      | Minimalne uprawnienia dla tymczasowych użytkowników.                                     |

## Zarządzanie użytkownikami

Przystawka `lusrmgr.msc` umożliwia pełną kontrolę nad kontami użytkowników.

---

### Tworzenie nowego użytkownika

1. Kliknij prawym przyciskiem myszy na folder **Użytkownicy** i wybierz <kbd class="win-installer-btn">Nowy użytkownik</kbd>.
2. Wypełnij pola:
   - **Nazwa użytkownika**: Będzie to login użytkownika lokalnego.
   - **Pełna nazwa**: Nazwa, która będzie się wyświetlała podczas logowania do systemu.
   - **Opis**: Nie jest konieczny, ale jest pomocny, gdy masz mnóstwo różnych kont.
   - **Hasło**: Najlepiej, aby było jak najmocniejsze i bezpieczne.
   - **Opcje**:
     - <kbd class="check-mark"></kbd> _Użytkownik musi zmienić hasło przy następnym logowaniu_: Przy pierwszej udanej próbie zalogowania i/lub po czasie wygaśnięcia hasła system wymusi na użytkowniku zmianę aktualnego hasła na inne.
     - <kbd class="check-mark"></kbd> _Użytkownik nie może zmienić hasła_: Blokujesz możliwość zmiany hasła użytkownikowi. <br>(Ta opcja wyklucza się z pierwszą i nie mogą być zastosowane jednocześnie).
     - <kbd class="check-mark"></kbd> _Hasło nigdy nie wygasa_: Brak terminu wygaśnięcia hasła i konieczności okresowego go zmieniania. <br>(Ta opcja wyklucza się z pierwszą i nie mogą być zastosowane jednocześnie).
     - <kbd class="check-mark"></kbd> _Konto jest wyłączone_: Zaznaczenie tej opcji sprawi, że nikt nie będzie mógł zalogować się na to konto.
3. Kliknij <kbd class="win-installer-btn">Utwórz</kbd>. Pola się zrestartują, a okienko <u>**nie zamknie się**</u>, abyś mógł szybko dodać kolejne konta.

![Tworzenie nowego konta lokalnego](https://raw.githubusercontent.com/Edu-Koala-V/images/main/Windows_11/Images/create-new-user-lusrmgr.msc.webp)

### Edycja użytkownika

Kliknij dwukrotnie na użytkownika lub prawym przyciskiem myszy i wybierz <kbd class="win-installer-btn">Właściwości</kbd>.  
Każdy użytkownik lokalny ma we właściwościach trzy zakładki:

- **Ogólne**: Możesz zmienić nazwę i opis. Masz też opcje wymuszenia zmiany hasła, zablokowania zmiany hasła, wyłączenie terminu ważności hasła oraz wyłączenie konta.
- **Członek grupy**: Dodawanie/usuwanie z grup, np. **_Administratorzy_**.
- **Profil**: Ustawienie ścieżki profilu, skryptu logowania i folderu macierzystego. Te opcje spotkasz przy konfigurowaniu użytkowników domenowych na _**Windows serwer 2025**_ i wtedy je dokładnie omówimy.

### Ustawienie hasła

<div data-hint="warning">

W ostateczności, gdy użytkownik nie pamięta hasła i nie może go zmienić przy kolejnym logowaniu (ponieważ wymagana jest znajomość starego hasła), możesz mu ustawić zupełnie nowe hasło. Niestety, wszystkie certyfikaty i zaszyfrowane pliki tego użytkownika przestaną go autoryzować.

![Ustawienie hasła użytkownikowi](https://raw.githubusercontent.com/Edu-Koala-V/images/main/Windows_11/Images/ustawienie-hasła-lusrmgr.msc.webp)

</div>

### Usuwanie użytkownika

Możesz usunąć konto użytkownika, ale pamiętaj, że jego katalog **`C:\Users\NazwaUżytkownika`** pozostanie nienaruszony na dysku wraz ze wszystkimi jego plikami.

![Usuwanie konta użytkownika](https://raw.githubusercontent.com/Edu-Koala-V/images/main/Windows_11/Images/usuwanie-user-lusrmgr.msc.webp)

## Wbudowane konta

Oto wbudowane konta w _**Windows 11**_:

| Konto                  | Opis                                                 | Domyślny stan | Zastosowanie                                 |
| ---------------------- | ---------------------------------------------------- | ------------- | -------------------------------------------- |
| **Administrator**      | Pełna kontrola nad systemem.                         | Wyłączone     | Zarządzanie systemem w razie potrzeby.       |
| **Gość**               | Minimalne uprawnienia dla tymczasowych użytkowników. | Wyłączone     | Dostęp dla gości w środowiskach publicznych. |
| **Konto domyślne**     | Używane do aplikacji wieloużytkownikowych.           | Wyłączone     | Automatyczne zadania systemowe.              |
| **WDAGUtilityAccount** | Powiązane z _Windows Defender Application Guard_.    | Wyłączone     | Izolacja niezaufanych aplikacji.             |
| **Win_Klient**         | Konto utworzone przez użytkownika po instalacji.     | Włączone      | Codzienne użytkowanie.                       |

## Zarządzanie grupami

Grupy upraszczają zarządzanie uprawnieniami, umożliwiając przypisywanie praw wielu użytkownikom zbiorczo do danego zasobu w systemie.
Jest to bardzo przydatne, gdy chcesz nadać dostęp do zasobu tylko danej grupie użytkowników.

![Tworzenie nowej grupy i dodanie do niej użytkownika](https://raw.githubusercontent.com/Edu-Koala-V/images/main/Windows_11/Images/nowa-grupa-i-user-lusrmgr.msc.webp)

## Wbudowane grupy

Grupy w **_Windows 11_** są podzielone na kategorie według funkcji, z szczegółowymi opisami i zastosowaniami.

### Grupy administracyjne

| Grupa                                | Opis                                                                        | Zastosowanie                                                           |
| ------------------------------------ | --------------------------------------------------------------------------- | ---------------------------------------------------------------------- |
| **Administratorzy**                  | Pełny dostęp do systemu, w tym instalacja oprogramowania i zmiana ustawień. | Zarządzanie komputerami w firmie lub domu, np. instalacja sterowników. |
| **Administratorzy funkcji Hyper-V**  | Zarządzanie maszynami wirtualnymi **Hyper-V**.                              | Administracja środowisk wirtualnych w firmach IT.                      |
| **Użytkownicy zarządzania zdalnego** | Zdalne zarządzanie przez **WinRM**.                                         | Administracja zdalna komputerów w sieciach firmowych.                  |

Wszystkie podane przez Ciebie fragmenty zostały poprawnie zredagowane i sformatowane zgodnie z Twoimi preferencjami. Poniżej znajduje się tekst na temat grup użytkowników, grup operatorów, grup specjalistycznych i grup systemowych, zorganizowany w tabelach dla lepszej czytelności.

---

### Grupy użytkowników

| Grupa | Opis | Zastosowanie |
|---|---|---|
| **Użytkownicy** | Ograniczone uprawnienia do korzystania z aplikacji i własnych plików. | Codzienne użytkowanie przez pracowników biurowych. |
| **Goście** | Minimalne uprawnienia dla tymczasowych użytkowników. | Dostęp dla gości na komputerach publicznych. |
| **Użytkownicy zaawansowani** | Obecnie podobne uprawnienia do _Użytkownicy_. | Brak specjalnych zastosowań w _**Windows 11**_. |

---

### Grupy operatorów

| Grupa | Opis | Zastosowanie |
|---|---|---|
| **Operatorzy kopii zapasowych** | Tworzenie i przywracanie kopii zapasowych. | Zarządzanie backupami w firmach bez pełnych uprawnień. |
| **Operatorzy kryptograficzni** | Operacje kryptograficzne, np. szyfrowanie plików. | Zabezpieczanie danych w systemach z **EFS**. |
| **Operatorzy konfiguracji sieci** | Zmiana ustawień sieciowych, np. **TCP/IP**. | Konfiguracja sieci przez techników bez uprawnień admina. |
| **Operatorzy pomocy kontroli dostępu** | Zdalne zarządzanie dostępem do zasobów. | Administracja zdalna w środowiskach korporacyjnych. |

---

### Grupy specjalistyczne

| Grupa | Opis | Zastosowanie |
|---|---|---|
| **Czytelnicy dzienników zdarzeń** | Odczyt dzienników zdarzeń systemowych. | Monitorowanie zdarzeń bez uprawnień do modyfikacji. |
| **IIS_IUSRS** | Obsługa aplikacji internetowych **IIS**. | Uruchamianie serwerów **WWW** w firmach. |
| **Operatorzy sprzętu w trybie użytkownika** | Zarządzanie sprzętem w środowiskach wirtualnych. | Konfiguracja sprzętu w **Hyper-V** (rzadko używane). |
| **Replikator** | Replikacja plików w domenie. | Synchronizacja danych w sieciach domenowych. |
| **Użytkownicy DCOM** | Uruchamianie obiektów **Distributed COM**. | Obsługa aplikacji **COM** w starszych systemach. |
| **Użytkownicy dzienników wydajności** | Zarządzanie logami wydajności. | Analiza wydajności w środowiskach **IT**. |
| **Użytkownicy monitora wydajności** | Monitorowanie liczników wydajności. | Diagnostyka wydajności systemu. |
| **Użytkownicy OpenSSH** | Dostęp do usług **OpenSSH**. | Zdalne logowanie **SSH** w środowiskach administracyjnych. |
| **Użytkownicy pulpitu zdalnego** | Logowanie przez pulpit zdalny. | Praca zdalna w firmach. |

---

### Grupy systemowe

| Grupa | Opis | Zastosowanie |
|---|---|---|
| **Grupa kont zarządzana przez system** | Konta systemowe, np. Konto domyślne. | Automatyczne zadania systemowe. |
| **Właściciele urządzenia** | Nieużywana w _**Windows 11**_. | Brak zastosowania. |

---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/Windows Lokalni Użytkownicy i Grupy_ lusrmgr_msc.wav" controls>
Twoja przeglądarka nie wspiera odtwarzania plików audio.
</audio>
