# 0.3 Omówienie środowiska graficznego i personalizacja

## Wprowadzenie

_**Windows 11**_ to ewolucja systemu **_Microsoftu_**, oparta na jądrze _**Windows 10**_, ale z gruntownie odświeżonym interfejsem graficznym użytkownika (**GUI**). Zachowuje wsteczną kompatybilność z aplikacjami dla starszych wersji (_**Windows 10**_, _**Windows 8.1**_, _**Windows 7**_, _**Windows Vista**_), jednak nowy wygląd, inspirowany estetyką systemów _**GNU/Linux**_ i _**macOS**_, wywołał podczas premiery sporo kontrowersji - podobnie jak kiedyś pełnoekranowe menu oparte na kafelkach w _**Windows 8**_.

Kluczowe zmiany w _**Windows 11**_ to:
- **Silnik systemowy**: Porzucono **BIOS Legacy** na rzecz **UEFI** oraz zoptymalizowano szyfrowanie przez **BitLocker** z modułem **TPM 2.0**.
- **Optymalizacja procesorów**:
  - Dla procesorów **Intel** (od $$10$$. generacji) silnik systemu działa głównie na efektywnych rdzeniach (*E-core*), a aplikacje korzystają z wydajnościowych rdzeni (*P-core*), co zwiększa efektywność.
  - Dla procesorów **AMD Ryzen** wprowadzono lżejsze optymalizacje, poprawiające wydajność najnowszych modeli.

## Pierwsze spojrzenie na środowisko graficzne

Po uruchomieniu _**Windows 11**_ zobaczysz **pulpit** z domyślną tapetą i ikonami (np. Kosz).  
Główne elementy **GUI** to:
- **Pulpit**: Obszar roboczy na skróty do aplikacji, plików i folderów.
- **Pasek zadań** (na dole ekranu):
  - **Przycisk Windows Start** (<img src="https://raw.githubusercontent.com/Edu-Koala-V/images/main/Windows_11/Images/windows_11_logo.png" alt="Windows Logo" style="display: inline-block; height: 1.2rem; vertical-align: middle;">): Otwiera menu Start. Domyślnie wyśrodkowany, ale można przesunąć go w lewo.
  - **Wyszukiwarka**: Służy do znajdowania plików, aplikacji i ustawień (szybkość zależy od indeksowania).
  - **Przypięte aplikacje**: Skróty do programów, np. **Microsoft Edge**, **Eksplorator plików**.
  - **Widżety**: Panel z informacjami (pogoda, wiadomości). Można dodawać widżety z **Microsoft Store**.
  - **Obszar powiadomień**:
    - Pokazuje aplikacje działające w tle (np. **Windows Defender**, **Steam**). Kliknij strzałkę, aby zobaczyć ukryte ikony.
    - Ikony sieci, głośności i baterii otwierają **Szybkie ustawienia** (zmiana Wi-Fi, głośności, trybu drugiego ekranu).
    - Kliknięcie daty i godziny wyświetla kalendarz oraz powiadomienia.
- **Pulpity wirtualne**: Umożliwiają tworzenie oddzielnych obszarów roboczych, np. jednego dla _**MS Word**_ i dokumentów, drugiego dla *MS Excel* i danych.
- **Eksplorator plików**: Narzędzie do zarządzania plikami, omówione w kolejnej lekcji.

### Przydatne skróty klawiszowe
| Skrót | Funkcja |
|-------|---------|
| <span style="white-space: nowrap;"><kbd class="Win"></kbd></span> | Pokaż/ukryj menu Start. |
| <span style="white-space: nowrap;"><kbd class="Win"></kbd> + <kbd>S</kbd></span> | Otwórz wyszukiwarkę systemu _**Windows 11**_. |
| <span style="white-space: nowrap;"><kbd class="Win"></kbd> + <kbd>W</kbd></span> | Pokaż okno widżetów. |
| <span style="white-space: nowrap;"><kbd class="Win"></kbd> + <kbd>D</kbd></span> | Pokaż/ukryj pulpit. |
| <span style="white-space: nowrap;"><kbd class="Win"></kbd> + <kbd>M</kbd></span> | Zminimalizuj wszystkie okna. |
| <span style="white-space: nowrap;"><kbd class="Win"></kbd> + <kbd>Tab</kbd></span> | Otwórz widok zadań (przełączanie między oknami i pulpitami wirtualnymi). |
| <span style="white-space: nowrap;"><kbd>Alt</kbd> + <kbd>Tab</kbd></span> | Przełączaj między oknami programów. |
| <span style="white-space: nowrap;"><kbd class="Win"></kbd> + <kbd>L</kbd></span> | Zablokuj ekran. |
| <span style="white-space: nowrap;"><kbd class="Win"></kbd> + <kbd>P</kbd></span> | Otwórz ustawienia wyświetlania dla dodatkowego ekranu (wielokrotne kliknięcie przełącza między trybami). |

## Personalizacja systemu

Personalizacja pozwala zmieniać kolory, tło pulpitu oraz wprowadzać drobne modyfikacje paska zadań.

<div data-hint="danger">

Ta funkcjonalność wymaga aktywacji systemu.

</div>

### Dostęp do ustawień personalizacji
1. Kliknij przycisk **Start** na pasku zadań.
2. Wybierz **Ustawienia** (ikona koła zębatego) lub użyj skrótu klawiszowego <span style="white-space: nowrap;"><kbd class="Win"></kbd> + <kbd>I</kbd></span>.
3. Przejdź do sekcji **Personalizacja**.

### Ćwiczenie

W ramach samodzielnego sprawdzenia dostępnych opcji postaraj się odwzorować poniższy wygląd systemu, korzystając z ustawień w sekcji **Personalizacja**.

![Sekcja personalizacji w ustawieniach](https://raw.githubusercontent.com/Edu-Koala-V/images/main/Windows_11/Images/windows-11-personalizacja.webp)

---

# Podcast AI

<audio src="https://raw.githubusercontent.com/Edu-Koala-V/audio_podcast/refs/heads/main/Windows_11/Audio/Windows 11_ Interface Overview and Personalization.wav" controls>
Twoja przeglądarka nie wspiera odtwarzania plików audio.
</audio>